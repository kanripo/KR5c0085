# -*- mode: mandoku-view -*-
#+TITLE: 太上道德眞經章句訓頌
#+DATE: 2015-08-29 00:19:45
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: JUAN 0
¶¶¶¶¶¶¶¶
<md:KR5c0085_HFL_000-001a>¶<pb:KR5c0085_CK-KZ_01p001a>
太上道德眞經章句訓頌序¶
太上老君道大而德宏守約而施博藏大用¶於無用之地寓無
不爲於無爲之中超乎太¶極之先而不爲古行乎三極之後而
不爲今¶得其高明者曰天得其博厚者曰地日月得¶之以代明
四時得之以錯行山川得之以流¶峙洪者纖者高者下者飛者
潛者動者植者¶各得其一而爲萬物靈於物者爲人舉不能¶出
乎範圍曲成之外吾求其故而不得强名¶曰道非聖人無以有
此道非經無以載此道¶<md:KR5c0085_HFL_000-001b>¶是故道難聞因經而後聞道難見因經
而後¶見誦是經者倘有得於無爲之緒則可以修¶身可以齊家
可以安民可以措天下於太平¶雖然此特其粗耳南華經云其
<pb:KR5c0085_CK-KZ_01p001b>
塵垢粃糠猶¶將陶鑄堯舜者非耶若夫性根命蔕交攝互¶融妙
有眞空微言顯說險語稜層則孤峯絶¶岸至味澹泊則元酒大
羹其澄涵則鏡裏之¶花其窈沈則水中之月可以默契而不可
以¶言悟可以神遇而不可以跡求自非別具隻¶眼與老君相見
於寥廓惚恍間者未易影響¶<md:KR5c0085_HFL_000-002a>¶其萬一也吾祖正一眞君兩承神
馭下降西¶蜀親授至道發五千文言外之旨無餘藴矣¶家世守
之蓋千數百載嗣成藐焉傳嗣累奉¶德音以遵行太上老君經
教爲祝釐第一義¶是以每於三元開壇傳籙吿祝之餘必卽此¶
經敷暢之使在壇弟子及慕道而來者如魚¶飮水各滿其量然
四方萬里人人提耳而誨¶之日亦不足矣爲老君弟子而不知
<pb:KR5c0085_CK-KZ_01p002a>
老君之¶道猶終日飽食而不識五穀終夜秉燭而不¶識火也不
惟自負其身豈不深負¶<md:KR5c0085_HFL_000-002b>¶聖朝崇尙經教之意哉以是不自揆輙
繹其¶義以爲章句非敢自謂得老君之旨然使吾¶門弟子與夫
尊德樂道之士得而玩之倘有¶悟入則金丹不在他求而至道
吾所固有功¶成行滿法身不壞亦劵內事耳所謂千載而¶下知
其解者猶旦暮遇之也凡我同志可不¶勉㫋至治壬戌夏五月
嗣漢三十九代天師¶太玄子張嗣成再拜稽首謹序¶¶¶



<pb:KR5c0085_CK-KZ_01p002b>











